Брази́лія[2] (порт. Brasil; МФА: [bɾaˈziu̯]; за версією ДНВП «Картографія» — Бразілія[3]), офіційно Федерати́вна Респу́бліка Брази́лія (португальська República Federativa do Brasil, Аудіо listenфайл)[2] — найбільша держава водночас Південної та Латинської Америки. Займаючи територію площею 8 511 965 км²[4] і маючи населення 212 559 417 осіб, країна є п'ятою за розмірами у світі та шостою за кількістю населення. Столиця — Бразиліа, а найбільше місто — Сан-Паулу. До складу федерації входять союз 26 штатів та Федеральний округ. Найбільша країна, офіційною мовою якої є португальська, і єдина в Америках;[5][6] це також одна з найбільш мультикультурних та етнічно різноманітних націй, причиною чому є століття масової імміграції з усього світу.[7]

Межує на південному заході з Уругваєм, Аргентиною, Парагваєм і Болівією, на заході з Перу і Колумбією, на півночі з Венесуелою, Гаяною, Суринамом і Французькою Гвіаною, на сході омивається Атлантичним океаном.

Уперше Бразилію відкрив Педру Алваріш Кабрал у 1500 році, приєднавши її до Португальської колоніальної імперії. Незалежність держава проголосила в 1822 році як Бразильська імперія. Значний вплив та культуру країни вплинула Португалія. За віросповіданням більшість бразильців — католики, що робить Бразилію країною з найбільшим католицьким населенням у світі.

Бразилія є одним із засновників Організації Об'єднаних Націй, Великої двадцятки, BRIC, Союз південноамериканських націй, Меркосура, Організація Американських Держав, Співдружності португаломовних країн.